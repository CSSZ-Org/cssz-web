---
title: Welcome to Zurich! Information for Czech and Slovak newcomers!
description: |
  The following page contains information specifically for Czech and Slovak students coming to Switzerland for studies. 
date: 2024-09-01
url: /newcomers
draft: false
menu:
  main:
    weight: 50
    name: Info for newcomers
image: images/posts/2024-08-27-info-for-newcomers/zurich.jpeg
---

> Na této stránce najdete všechny potřebné informace ohledně ubytování, bankovnictví, pojištění, SIM karet a veřejné dopravy v Curychu. Pokud máte jakékoliv dotazy, neváhejte nás kontaktovat. Informace na této stránce mají tendenci se rychle měnit. Pokud naleznete nepřesné nebo nekompletní informace, dejte nám vědět na info@cssz.ch.

## Ubytování
Sehnat ubytování v Curychu může být velmi složité, vyplácí se proto začít včas, ideálně aspoň 2-4 měsíce před začátkem studia, protože potávka po studentském bydlení je extrémně vysoká. Studenti ETH/UZH bydlí převážně ve sdílených bytech (WG). Nejpopulárnější webové stránky pro hledání ubytování jsou: 
- [**WOKO**](https://www.woko.ch/) je nejoblíbenějším poskytovatelem studentského ubytování v Curychu a organizace nabízející některé z nejdostupnějších možností studentského bydlení, včetně jednolůžkových pokojů, sdílených bytů a studií. Chcete-li si pronajmout pokoj od WOKO nebo Juwo, musíte být zapsáni na univerzitě v Curychu a mladší 28 let, běžně označované jako [kritéria Woko](https://www.woko.ch/files/documents/6730/renting-kritéria.pdf).
- [**Juwo**](https://juwo.ch/) (Jugendwohnnetz) je organizace poskytující dostupné možnosti bydlení pro studenty ve věku 16 – 25 let a nabízí řadu různých možností bydlení, včetně bytů, sdílených bytů a společných bydlení. Platí stejná kritéria jako u WOKO.
- [**WG Zimmer**](https://www.wgzimmer.ch/) je portál na hledání sdíleného bydlení.
- [**Flatfox**](https://flatfox.ch/) je další alternativa k WG Zimmer.

Pro studenty ETH existuje možnost pokusit se sehnat pokoj na kampusu Höngerrberg ve [**Student Village**](https://studentvillage.ch) nebo [**Living Science**](https://www.livingscience.ch/living-and-studying-zurich/?L=1). Největší šance je sledovat společnou [Facebookovou skupinu](https://www.facebook.com/groups/ETHZ.Studentenwohnung/) obou objektů, kde stávající studenti nabízejí volné pokoje.

Pomoct umí občas i [**Housing Office ETH/UZH**](https://www.wohnen.ethz.ch/en), která poskytuje vyhledávací portál a někdy i přiděluje byty / pokoje zahraničním studentům, doktorandům, profesorům a akademickým hostům ETH/UZH.

## Povolení k pobytu
Ani Češi ani Slováci vízum k pobytu ve Švýcarsku nepotřebují. Všichni ovšem potrebují povolení k pobytu (Residence Permit / Aufenthaltsbewilligung). O povolení k pobytu je nutné zažádat **do 14 dnů** od příjezdu do Švýcarska na úřadě pro hlášení obyvatel (Personenmeldeamt Zürich). O termín je možno zažádat na [tomto odkaze](https://www.etermin.net/studentadministration). S sebou si vezměte:
- pas nebo občanku
- rozšířené potvrzení o studiu (dostupné v portálu mystudies.ethz.ch)
- nájemní smlouvu (potvrzení o bydlení)
- 110 CHF (70 CHF za povolení k pobytu a 40 CHF za registraci)
- důkaz o dostatečných finančních prostředcích, což je buď:
  - dopis od rodičů, ve kterém potrvzují, že jste jejich dítě a že vás budou finančně podporovat částkou 1.750 CHF měsíčně, a nebo
  - bankovní výpis se zůstatkem aspoň 21.000 CHF

Po tomto termínu budete poslání na migrační úřad (Migrationsamt Zürich), kde vám budou odebrány biometrické údaje. Povolení k pobytu je kartička, kterou dostane pár týdnů po tomto termínu. Povolení k pobytu je nutné obnovit každý rok.


## Bankovní účet

Snad všechny banky nabízí výhodné podmínky pro studenty. Zde je přehled hlavních bank a jejich nabídky studentských účtů: Credit Suisse, UBS, Zürcher Kantonalbank (ZKB), PostFinance. Mezi další možnosti patří i digitální banky jako například Neon. K otevření bankovního účtu ve Švýcarsku studenti obvykle potřebují platné povolení k pobytu, doklad totožnosti a studentský průkaz.

- [Credit Suisse Young](https://csx.credit-suisse.com/en/account-card/csx/csx-young.html)
- [UBS key4 Students](https://www.ubs.com/ch/en/private/accounts-and-cards/bundles/students.html)
- [Zürcher Kantonalbank (ZKB) for Students](https://www.zkb.ch/de/private/konten-karten/pakete-jugendliche-studierende/zkb-student.html)
- [PostFinance](https://www.postfinance.ch/en/private/paying-saving/banking-packages-accounts/student-account.html)
- [Neon](https://www.neon-free.ch/en/)


## Náklady na studium

Následující tabulka shrnuje oficiální **odhad** nákladů na studium pro mezinárodní studenty na ETH. Rozdíl na UZH je minimální. Jedná se o orientační čísla (spíše přestřelená), která se mohou lišit podle konkrétních potřeb a životního stylu studenta.

| **Category**                                | **Cost per Month (CHF)** | **Cost per Year (CHF)** |
|---------------------------------------------|--------------------------|-------------------------|
| **Compulsory Study Costs (per semester)**   |                          |                         |
| Tuition fee (including exam fees)           | -                        | 730                     |
| [ASVZ](http://asvz.ch) + Scholarship Fund + [VSETH](https://vseth.ethz.ch/en)             | -                        | 74                     |
| **Total Compulsory Study Costs (per semester)** |                        | **804**                 |
||||
| **Living Costs Estimate**                 |                          |                         |
| Rent (room incl. heating, etc.)             | 944                      | 11,300                  |
| Meals (including cafeteria)                 | 600                      | 7,200                   |
| Public transport (tramways, bus > Zurich City) | ~49                    | ~586                    |
| Health insurance                            | *(informace o pojištění níže)*      | ~150 |
| Individual expenses                         | 200                      | 2400                 |
||||
| **Total Study and Living Costs**            |   ~1,870                | ~22,440                 |


Více informací o finanční náročnosti studia, ale i možných způsobech financování na [UZH zde](https://www.internationals.uzh.ch/en/living-in-zurich/cost-of-living.html) a [ETH zde](https://ethz.ch/students/en/studies/financial.html).

## ETH Stipendium
ETH Zurich nabízí stipendia zahraničním studentům jako sekundární zdroj finanční pomoci. Tato stipendia jsou určena k doplnění dalších zdrojů financování, jako jsou stipendia z domovské země studenta, a nepokrývají plné náklady na život a studium v ​​Curychu.

### Kritéria způsobilosti
- **Studenti bakalářského studia**: Nešvýcarští studenti BSc jsou způsobilí po úspěšném složení všech částí zkoušek z prvního ročníku (Basisjahr).
- **Magisterští studenti**: Nešvýcarští studenti magisterského studia, kteří nemají bakalářský titul ETH Zurich, jsou způsobilí po dokončení alespoň 40 kreditů v předchozím roce magisterského studia.
- Stipendia se udělují do konce řádné doby studia plus další dva semestry.

### Proces žádosti
- Termín přihlášek pro akademický rok 2024/25 je **od 1. září do 31. října 2024**.
- Přihlášky je nutné podat elektronicky přes portál eStip, kam je potřeba nahrát všechny potřebné dokumenty ve formátu PDF.


Další podrobnosti najdete na [webové stránce finanční pomoci ETH Zurich](https://www.ethz.ch/studies/financial).


## Pojištění

Studenti ze zemí EU s „Evropským průkazem zdravotního pojištění“ (EHIC) mohou ve Švýcarsku požádat o výjimku z jinak povinného zdravotního pojištění. O tuto výjimku je třeba požádat do do tří měsíců po příjezdu do Švýcarska. K vyplnění žádosti budete potřebovat digitální kopie následujících dokumentů:

1. **Povolení k pobytu**: Naskenujte přední i zadní stranu. Pokud toto povolení ještě nemáte, poskytněte potvrzení o registraci („Meldebestätigung“).
2. **Evropská karta zdravotního pojištění**.
3. **Potvrzení o zápisu ke studiu**: To slouží jako důkaz o vašem zápisu na ETH Zurich.

Po shromáždění těchto dokumentů vyplňte [online formulář](https://svazurich.ch/) SVA Zurich.

**Důležitá poznámka**: Osvobození je platné pouze v případě, že nemáte žádný příjem. Pokud začnete pobírat plat, bez ohledu na jeho výši, budete muset získat zdravotní pojištění – buď studentský balíček pojištění (jako studenti mimo EU), nebo švýcarské pojištění KVG.

- více informací [zde](https://ethz.ch/en/studies/international/after-arrival/health-insurance.html)

## SIM karta

Níže nabízíme seznam populárních mobilních operátorů a odkaz na jejich nabídky. Konkrétní nabídky se často mění, proto doporučujeme navštívit webové stránky operátorů pro aktuální informace. 

Nejpopulárnější:
- [**Swisscom**](https://www.swisscom.ch/en/residential/mobile-subscription.html)
- [**Salt**](https://www.salt.ch/en/)
- [**Sunrise**](https://www.sunrise.ch/business/de/shop/mobile-abos)
- [**Yallo**](https://www.yallo.ch/en)
- [**Swype**](https://www.swype.ch/en)

Ostatní:
- [**M-Budget**](https://www.m-budget-mobile.ch/en)
- [**Coop Mobile**](https://www.coopmobile.ch/de/mobile-abo)
- [**Lebara**](https://www.lebara.ch/en)
- [**Lycamobile**](https://www.lycamobile.ch/en)
- [**Wingo**](https://www.wingo.ch/en)
- [**Aldi Suisse**](https://www.aldi-mobile.ch/en)
- [**TalkTalk**](https://www.talktalk.ch/en)
- [**Lidl Connect**](https://www.lidl-connect.ch/de)

## Veřejná doprava

ZVV (Zürcher Verkehrsverbund) je společnost, která spravuje veřejnou dopravu v kantonu Curych. ZVV nabízí měsíční a roční předplatné. Kompletní informace o cenách a typech předplatného najdete na [webových stránkách ZVV](https://www.zvv.ch/zvv/en/travelcards-and-tickets.html). Zde je shrnutí pro studenty do 25 let.

| **Typ předplátného** | **Doba platnosti** | **Cena** |
|----------------------|---------------------|----------|
| 1–2 zones | 1 **month** | 63.00 CHF |
| 1–2 zones | 1 **year** | 586.00 CHF |

Často využívané alternativy:

- **[Night GA Travelcard](https://www.sbb.ch/en/tickets-offers/travelcards/ga-travelcard/night-ga-travelcard.html)**: Pro ty, kteří cestují především ve večerních hodinách, je Night GA Travelcard skvělou volbou. Nabízí neomezené cestování všemi druhy dopravy v rámci sítě ZVV po 19:00 a platí napříč všemi tarifními zónami ZVV za 99 CHF ročně.
- **[Half Fare Travelcard (Halbtax)](https://www.sbb.ch/en/tickets-offers/travelcards/half-fare-travelcard.html)**: Tato cestovní karta vám umožní užít si cestování po Švýcarsku za poloviční cenu za 190 CHF ročně. Počínaje druhým rokem můžete ušetřit dalších 20 CHF, když si obnovíte cestovní kartu s polovičním tarifem.
